# Projekt
Legendarni francoski napadalec topničarjev Thierry Henry je pred obračunom Lige prvakov v Londonu dregnil v osje gnezdo. Najprej je Barceloni razkril šibke točke Arsenala, kasneje pa še objavil sliko s triom MSN, kar navijačem topničarjev ni bilo všeč.
Današnji dan bo zopet v znamenju najpomembnejše postranske stvari na svetu. Liga vseh lig nas bo razvajala z obračunom med Arsenalom in Barcelono. Ti dve ekipi, ki si bosta stali nasproti imata skupno točko, ki sliši na imeThierry Henry. Strah in trepet vratarjev v preteklosti in nekdanji igralec obeh omenjenih moštev je med navijači topničarjev dvignil veliko prahu v prvi vrsti z nasveti, kako na zelenici onesposobiti Londončane. Navijače je zmotila tudi slika, ki jo je Titi objavil na družbenem omrežju Twitter.
Henryjev nasvet, kako premagati Arsenal
"Če lahko ustavite Özila, ustavite Arsenal. Res je neverjeten podajalec, v njegov prid govori tudi statistika. Igra na vrhunskem nivoju, ki ga je kazal že pri madridskem Realu," je dejal Henry in dal vedeti, da je za Barcelono ključna zaustavitev nemškega reprezentanta.
"Mislim, da bo Arsenal igral na enak način, kot so igrali domačo tekmo proti münchenskemu Bayernu. Branili se bodo in poskušali iz protinapadov," razkriva verjetno taktiko topničarjev na današnji tekmi nekdanji varovanecArsena Wengerja.

